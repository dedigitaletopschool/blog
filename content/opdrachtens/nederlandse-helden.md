+++
date = "2016-09-15"
tags = ["onderwijs","geschiedenis","helden","nederland","basisschool"]
categories = ['Opdrachten']
title = "Nederlandse helden"
+++

Wat zijn helden? Meestal zijn dat personen die in moeilijke omstandigheden dapper gedrag hebben vertoond. Denk maar eens aan de zeehelden van vroeger of de verzetshelden uit de Tweede Wereldoorlog.

![Portret van Michiel de Ruyter](/img/tumblr_inline_odje5werAh1ts6u86_1280.jpg)

Over Nederlandse helden hebben we sinds vandaag een nieuwe opdracht. Deze opdracht is gemaakt door dr. [Lotte Jensen](https://www.lottejensen.nl). Ze is vicevoorzitter van De Jonge Akademie en als universitair hoofddocent Historische Nederlandse Letterkunde verbonden aan de Radboud Universiteit Nijmegen.

![Portret van Lotte Jensen](/img/lotte-jensen.jpg)

Onderwerpen die aan bod komen zijn Willem van Oranje, Michiel de Ruyter en Kenau Hasselaar. Lotte laat de leerling aan de hand van historische publicaties ontdekken hoe helden vroeger vereerd werden, en maakt daarbij ook de verbinding naar nu.

Een [voorproefje van deze opdracht](https://www.dedigitaletopschool.nl/voorproefjes/151-nederlandse) is op onze website te vinden.
