+++
tags = []
date = "2017-10-08"
categories = ['Aanbeveling']
title = "Een aanbeveling van Anita Noorlander van Louise de Coligny uit Ede"
+++

> “In vergelijking met wat de leerlingen gewend waren in de begeleiding bij hun Levelwerk (wekelijks een half uur per tweetal) was de begeleiding en feedback vanuit DDT minimaal.

> “Het meest verrast was ik door het feit dat de leerlingen het prima vonden om met deze minimale feedback van de topleerkracht om te gaan. Zij maakten hun opdracht, leverden het in, lieten het los.”

Op onze school, [Louise de Coligny](http://www.delouise.cnsede.nl) te Ede, hebben in het afgelopen jaar twee leerlingen uit groep 8 met De Digitale Topschool gewerkt.

* Voordat we startten heb ik een collega in Nijmegen gemaild, die ervaring had. Aan haar heb ik wat praktische, maar ook wat kritische vragen (bezwaren) voorgelegd.

* Welke eisen worden er gesteld aan de beschikbaarheid van pc’s, iPads, etc.?

* Wordt het kind voldoende ‘gezien’ door een topleerkracht op afstand?

* Eenmaal gestart, na een positieve mail van de collega uit Nijmegen, pakte het werken met DDT positief uit.

### Dit bevalt aan De Digitale Topschool:

* De leerlingen zijn enthousiast omdat zij uit een heel breed aanbod zelf opdrachten kunnen kiezen, passend bij hun interesse.

* De leerling kan altijd verder met een nieuwe opdracht, nadat het iets heeft ingeleverd. Hierbij is het niet afhankelijk van een instructiemoment van een leerkracht.

### Aandachtspunten:

· De leerling blijft behoefte hebben om ‘gezien’ te worden door een ‘fysieke’ leerkracht: belangstelling voor de gemaakte opdrachten, gelegenheid om af en toe iets te presenteren van wat ontdekt is.

- Ik zou De Digitale Topschool aanbevelen aan scholen. Met deze kanttekening: het is alleen geschikt voor leerlingen die goed zelfstandig kunnen werken. En: als leerkracht blijf je de verantwoordelijkheid hebben om over de schouder mee te kijken, niet om te controleren, maar voor waardering en belangstelling.

— Anita Noorlander, begeleider meerbegaafde kinderen [Louise de Coligny](http://www.delouise.cnsede.nl)
