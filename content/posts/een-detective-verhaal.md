+++
date = "2016-10-19"
tags = ["detective","hoogbegaafd","basisschool"]
title = "Een detective-verhaal"

+++

Over de [taxonomie van Bloom](https://onderzoekonderwijs.net/2013/06/01/welke-rol-speelt-creativiteit-in-de-les/) heb ik het al regelmatig gehad. Het is een indeling voor educatief materiaal, waarbij verschillende niveau’s worden gedefinieerd. Het hoogste niveau vergt het meeste van de leerling, omdat die zelf iets moet creëren. De taxonomie wordt algemeen als geldig aanvaard.

In lijn hiermee hebben we een leuke nieuwe opdracht op de site gezet. Hiervoor moet de leerling een [detective-verhaal duiden](https://www.dedigitaletopschool.nl/voorproefjes/154-het-verhaal-van), en er zelf een eind voor schrijven. De opdracht gaat in het kort als volgt. In een klas op een basisschool is een geldkistje aanwezig voor een goed doel. Op een dag doet de leerkracht het kistje open en schrikt…

![Een meisje zit in de klas](/img/ofakdhF9EB1ts6u86_1280.jpg)

De opdracht zelf valt in twee delen uiteen.

In het eerste deel moet de leerkracht het motief van de dader beschrijven, en hoe hij of zij de daad kon plegen. Grote clues worden door ons niet opgelegd. De leerkracht schrikt alleen; de verdere invulling is geheel aan de leerling.

In het tweede deel moet de leerling zelf een ontknoping schrijven. We geven een aantal hints over gebruikelijke stijlvormen bij detective-verhalen. Maar de ontknoping zelf is aan de leerling.

![What do you mean, murder?](/img/tumblr_mys5t5nWYC1sc3myoo1_500.gif)

Het leuke van deze opdracht is dat er geen ‘goed’ of ‘fout’ is. Het past perfect bij de aanpak van De Digitale Topschool. Elke opdracht wordt beoordeeld door een TOP-leraar. Dit zijn vrijwilligers die aan de stichting verbonden zijn. De TOP-leraar beoordeelt en communiceert met de leerling. Dit levert veel meer op dan een geautomatiseerde goedkeuring van een online opdracht. De leerling krijgt nuttige, persoonlijke feedback. En wordt op die manier uitgedaagd op zijn of haar niveau.

[Bekijk hier het voorproefje](https://www.dedigitaletopschool.nl/voorproefjes/154-het-verhaal-van)
