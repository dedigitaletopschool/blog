+++
title = "Goede Vragen Stellen"
date = "2018-01-08"
tags = ['uitleg']
categories = []
+++
Stel je bent leerling van De Digitale Topschool en je weet het antwoord niet
op een van onze vragen. Hoe vraag je hulp aan de TOP-leraar en
hoe laat je zien dat je het al serieus hebt geprobeerd?

Dat leggen we je hier uit!

![Oh Please Tell Me More](/img/11vnz46.jpg)

Goede vragen stellen is belangrijk. Niet alleen in de klas, ook online is dat
zo. Online is het zelfs nog belangrijker, omdat de TOP-leraar niet kan zien hoe
lang je ergens aan hebt gewerkt, en wat je allemaal al hebt geprobeerd.

## Dit is geen goede vraag:

> “Ik snap het niet”

Je moet beter vertellen wat je precies aan het doen bent en wat je al hebt
gedaan.

## Dit is wel een goede vraag:

> “Ik ben bezig met Rode Pluimstaart vraag 2. Ik heb in Google ingetypt rode en grijze eekhoorn maar ik snap het verschil nog niet goed, kunt u het uitleggen?”

Dit is een goede vraag. Nu kan jouw TOP-leraar er wat mee.

## Wat zit er in een goede vraag?

1. Je moet vertellen wat je al wel snapt.
2. Op welk stuk van de vraag loop je vast? Waar snap je het nog en waar niet meer?
3. Als je bijvoorbeeld vraag 3 van de opdracht niet snapt, moet je wel 1 en 2 begrijpen.

![Goed bezig](/img/goed-bezig.jpg)

Als je je niet aan deze spelregels houdt, kan de TOP-leraar jou een onvoldoende
geven. Je kunt dan niet meer verder werken aan de opdracht.
