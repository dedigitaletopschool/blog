+++
categories = []
date = "2015-05-31"
tags = ['iq','testen','basisschool']
title = "De prestatie telt"
+++

De Digitale Topschool probeert bewust geen labels te gebruiken. Je hoeft niet ‘hoogbegaafd’ te zijn om mee te doen een **een IQ-test is ook niet nodig**. Probeer het uit en zie of het wat voor je is.

Om talent te laten schitteren moeten er uitdagingen zijn en die uitdaging vormt de selectie. Iedereen kan zich in de strijd werpen en dromen van de top, maar zeer velen zullen onderweg afvallen omdat ze die top gewoonweg niet in zich hebben. Sport is daarvan een klassiek voorbeeld, maar de wetenschap ook. **Zeggen dat je ‘hoogbegaafd’ bent, helpt niemand in de wetenschap. Presteren, dat is het enige dat telt.**

Zo zou het ook in het onderwijs moeten en zo gebeurt het ook al deels. Als je naar het gymnasium gaat en je voldoet niet, dan moet je er onherroepelijk af, of  je nu een hoog IQ hebt, officieel erkend hoogbegaafd bent of een perfecte Eindtoetsscore had.

En zo zou de basisschool een verzwaard programma moeten bieden voor de leerlingen die het aankunnen. De Digitale Topschool is daarvoor een ideaal middel. Een aparte basisschool kan ook, maar eentje waar je dus op je prestaties wordt afgerekend en niet op wat je in principe allemaal zou kunnen. Talent moet je voortstuwen en als dat niet gebeurt, dan houdt het op. Zonde van ieders tijd en geld, inclusief van jezelf.

[www.dedigitaletopschool.nl](https://www.dedigitaletopschool.nl/)
