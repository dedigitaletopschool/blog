+++
categories = []
date = "2015-06-26"
tags = ['voorproefje','consultancy','advies']
title = "Hoog abstractieniveau"
+++

Hoe maak je een opdracht moeilijk voor leerlingen die alles al kunnen?

Weglaten. Veel weglaten.

Dit heet een *hoog abstractieniveau* en veel opdrachten van De Digitale Topschool voldoen daaraan. Een goed voorbeeld is onze opdracht over ruimtelijke ordening “[Wethouder wenst advies](https://www.dedigitaletopschool.nl/voorproefjes/110-wethouder-wenst)”.

Leerlingen krijgen de vraagstelling voorgelegd: er zijn drie conflicterende belangen wat betreft de energievoorziening van een nieuwbouwwijk. De wethouder uit de opdracht komt er niet uit. De leerling is adviseur en moet met een weloverwogen advies komen.

Het is een erg abstracte opdracht waarbij het denkvermogen op volle toeren moet draaien. Wij zien dat dergelijke opdrachten de leerlingen echt uitdagen. Deze specifieke opdracht wordt vrijwel nooit in één keer goed ingeleverd. Te abstract? Dat zou kunnen. Maar gelukkig is de top-leraar altijd bereikbaar voor een gericht advies. _Wethouder wenst advies_ is een opdracht waarbij de weg naar het antwoord minstens even belangrijk is als het antwoord zelf.
