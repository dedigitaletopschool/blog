+++
categories = []
date = "2015-04-12"
tags = ['basisschool']
title = "Geen verschil tussen groep 7 en 8"
+++

We krijgen soms vragen over het verschil tussen de opdrachten voor groep 7 en 8. Het antwoord is kort: dat is er niet!

Bij het ontwikkelen van onze opdrachten putten we inspiratie uit vakgebieden zoals psychologie, geneeskunde, techniek, of biologie. De opdrachten vormen geen leerlijn die van begin tot eind moet worden doorlopen.

Er zijn ook geen opdrachten alleen voor groep 7 en opdrachten alleen voor groep 8. Alles staat bij elkaar en de leerlingen maken naar eigen inzicht een keuze uit het menu.

Natuurlijk zijn sommige opdrachten moeilijker dan andere. Meestal is dat af te leiden uit de introductie. Soms ook niet en soms antwoord de leerling dat de opdracht echt te moeilijk is. Dan halen wij die opdracht weg en kiest de leerling uit een andere.

Het hele idee van De Digitale Topschool is dat leerlingen onvoldoende uitgedaagd worden. Het is dan niet productief om ze bij de hand te houden om ze door een methode heen te slepen. We verwachten een hoge mate van zelfstandigheid, dat is tenslotte ook iets waar we toptalenten op moeten kunnen aanspreken.
