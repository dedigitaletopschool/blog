+++
categories = []
date = "2015-06-25"
tags = ['passendonderwijs','talent','iq','zelfstandig']
title = "Zelfstandig aan het werk"
+++

Even een flauwe grap: wat vindt een leerkracht op de basisschool het fijnst aan De Digitale Topschool? Dat ze de leerlingen gedurende een lesuur helemaal kwijt zijn!

Is niet helemaal zo maar een kern van waarheid heeft het wel. De Digitale Topschool stimuleert zelfstandig werken. Het begint al bij het uitzoeken van de opdracht. Een leerling gaat zelfstandig door de lijst en kiest een opdracht die bij hem of haar past.

Na het kiezen komt de opdracht in beeld. Deze bevat alle informatie die nodig is om de opdracht te kunnen doen. Natuurlijk is De Digitale Topschool multimediaal. Tekst en beeld, filmpjes en geluid kunnen allemaal deel uitmaken van een opdracht.

Als de leerling er niet uitkomt hoeft die niet niet naar de groepsleerkracht toe. Wij koppelen aan de leerling een mentor op afstand: de top-leraar. Vragen stellen kan via de site. Opdrachten die worden ingeleverd worden ook door dezelfde top-leraar beoordeeld. In theorie hoeft de groepsleerkracht helemaal niets te doen en in de praktijk is dat meestal ook zo. De groepsleerkracht is vooral in het begin nodig bij het ontdekken hoe onze site werkt.

Moet de leerkracht dan helemaal niets doen? Natuurlijk wel. Wij houden de leerkracht sowieso op de hoogte van de vorderingen. Ingrijpen of een compliment geven kan altijd. De rest van de tijd kan echter besteed worden aan andere leerlingen. Winst voor iedereen.
