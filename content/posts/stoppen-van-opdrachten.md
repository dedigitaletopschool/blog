+++
date = "2016-06-07"
tags = ["onderwijs","hoogbegaafd","gamification","lerenleren"]
title = "Stoppen van opdrachten"

+++

Wat is de kern van [De Digitale Topschool](https://www.dedigitaletopschool.nl/)? Een leerling zoekt een opdracht uit, maakt die, krijgt begeleiding door onze TOP-leraren en dat herhaalt zich.

Soms kiest een leerling een opdracht uit die niet bij hen past. Wat dan? We boden altijd de mogelijkheid een opdracht zonder meer te stoppen. Een vraag aan de TOP-leraar of aan ons rechtstreeks en de opdracht wordt ‘grijs’. Op naar een nieuwe.

Dit gaat veranderen. :’(

Het stoppen van opdrachten wordt iets dat leerlingen moeten verdienen. Elke twee goed gemaakte opdrachten leveren 1 “stopper” op. Zie het nucleaire symbool hieronder.

![Symbool voor een stopper](/img/tumblr_inline_o8e3srU72h1ts6u86_250.png.jpeg)

Op deze manier moet het stoppen van een opdracht zorgvuldig worden gedaan, want het kan maar voor de helft van alle gekozen opdrachten. En de eerste twee opdrachten moeten volledig worden gemaakt, voordat een leerling een opdracht kan stoppen.

Waarom?

Eén van de dingen waar hoogbegaafde leerlingen tegenaan lopen is dat leren ze nooit veel moeite kostte. Een keer de instructie lezen, beetje onthouden, klaar. Hierdoor leren sommige van deze kinderen niet hoe ze moeten doorzetten, en dat leren hen soms ook moeite kost. Het is een klassiek probleem van een leerling die versneld door de basisschool blaast en op de middelbare school in de problemen komt.

Tegenover deze strengere aanpak staat wel dat leerlingen zelfstandig een opdracht kunnen stoppen. Ze hoeven het niet meer te vragen.

En wat nu als een leerling écht vast zit? Stoppen kan natuurlijk nog steeds. Net als nu kunnen ze het vragen aan de TOP-leraar of aan ons. Maar het zal niet meer zo vanzelfsprekend zijn.

Bovenstaande “stopper” wordt op dit moment al aan de leerlingen uitgedeeld, maar ze kunnen hem nog niet inzetten. Het zelfstandig stoppen van opdrachten komt binnenkort beschikbaar op de website.
